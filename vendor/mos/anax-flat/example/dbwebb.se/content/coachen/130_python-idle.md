---
author: mos
category: python
updated: "2016-02-22 12:12:29"
created: "2016-02-22 11:52:04"
...
Python IDLE
==================================

I kurserna använder vi PYthon i terminalen. Men, om du väljer att installera Python via installationsprogrammet så kan det följa med en enklare utvecklingsmiljö IDLE.

Här får du tips om Python IDLE.

<!--more-->


Det finns också ett IDE, en utvecklingsmiljö, som du får med när du [installerar Python](https://www.python.org/download/) från den officiella webplatsen. Du behöver inte installera det nu, jag vill bara berätta om det.

Det är alltså ett alternativt sätt att installera Python på och verktyg att utveckla program i. När du gör kör den installationen får du ett fönsterbaserat IDE, ett enklare utvecklingsverktyg med fönster som öppnas för interpretatorn tillsammans med en enklare editor.

Pröva gärna att ladda hem det och installera på din maskin och se vad du tycker om det. Kanske tycker du att det är enklare att utveckla med grafiska verktyg istället för att använda terminalen?

Här är en introduktionsvideo som visar hur du kommer igång med Python IDLE.

[YOUTUBE src=bOvqYw1SZJg width=630 caption="Video som visar hur du kommer igång och skriver dina program i Python IDLE."]

Pröva gärna båda vägarna, Python IDLE och terminalen, så att du vet hur de fungerar. I kursen använder jag själv terminalen när jag kör mina program. Så det får bli *standard* för kursen. Men det finns inget som hindrar att du prövar andra verktyg, men blir det problem så ser du alltid till att köra programmet i terminalen. Vi behöver en gemensam bas att stå på.
