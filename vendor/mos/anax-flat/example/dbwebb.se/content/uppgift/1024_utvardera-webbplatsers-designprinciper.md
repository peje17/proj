---
author: mos
revision:
    2016-11-29: (A, mos) Första utgåvan.
category:
    - kurs/design
...
Utvärdera designprinciper som webbplatser använder sig av
===================================

Du skall välja ut ett antal olika webbplatser och studera dem utifrån aspekten design principer.

Du skall studera webbplatserna och försöka identifiera om de använder sig av några design principer du kan känna igen samt om du finner något annat tongivande för designen i deras webbplats.

<!--more-->

Du kan jobba i grupp för att lösa denna uppiften. Förslagsvis jobbar du i grupp med 2 till 5 medlemmar per grupp.



Förkunskaper {#forkunskaper}
-----------------------

Du har gjort den föregående utredningsuppgiften "[Utvärdera webbplatsers laddningstid och användbarhet](uppgift/utvardera-webbplatsers-laddningstider-och-anvandbarhet)".

Du har läst om principer för design i kursmomentets läsanvisningar.



Introduktion {#intro}
-----------------------

Varje gruppmedlem skall ha sin egen kopia av rapporten i sin egen me-sida.

Bekanta dig med några av de designprinciper som finns. Designprinciper som kan vara intressanta är till exempel balans, perspektiv, harmoni, unity, rörelse, variation.

Luta dig tillbaka och inse att du faktiskt kan vara kritiker om en webbplats design. Även om du själv inte vore kapabel att göra en god design, så kan du identifiera om en design är god eller ej och du kan identifiera vissa tongivande delar av designen. Du kan luta dig mot eget tycke och smak och fundera på hur du  subjektivt upplever designen. Men tänk också att bortom ett subjektivt tyckande så finns det objektiva fastlagda principer för vad som kännetecknar och bygger upp en design. Uppgiften går ut på att träna din blick för detta.



Krav {#krav}
-----------------------

1. Skapa filen `content/analysis/600_design-principles.md`. Där skriver du dokumentationen för denna uppgiften.

1. Välj ut 4 webbplatser som skall analyseras. Gör ett väl genomtänkt urval och välj webbplatser där du kan finna spår av olika designprinciper.

1. För varje webbplats, gör följande (skriv kortfattat, 1-2 meningar om varje):
    1. Kommentera webbplatsens mål och syfte. Varför finns webbplatsen till?
    1. Kommentera webbplatsens design och vad som kännetecknar den rent allmänt.
    1. Kommentera om du själv anser att designen gynnar webbplatsens mål och syfte, och/eller vilken känsla som designen ger.
    1. Lyft fram den eller de designprinciper du anser kännetecknar webbplatsens design och exemplifiera.

1. I slutet av rapporten skriver du ett eget stycke med namnen på dina gruppmedlemmar.



Extrauppgift {#extra}
-----------------------

Som extrauppgift kan du även kommentera andra framträdande delar av webbplatsernas design:

* Helskärm kontra centrerad i mitten.
* Gridlayout eller ej.
* Bilder, texturer, grafiska element.
* Färger med gradients.



Tips från coachen {#tips}
-----------------------

Lycka till och hojta till i forumet om du behöver hjälp!
